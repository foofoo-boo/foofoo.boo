---
title: "唐宋后裔（祭）"
datePublished: Fri Nov 08 2013 04:00:00 GMT+0000 (Coordinated Universal Time)
cuid: clu3tu0xw000409lca4v6co6e
slug: descendants-of-the-tang-and-song-dynasties-tribute

---

## 皋陶仕唐虞之世为理官——理(李)徵

### 雍正11年四川统谱

**今夫人本一族之所发，犹夫佳木之茂者，必基于根本，水流之远者，必由于源泉，思宗族之不忘者，必载于族谱。**有心者不加意记此，恐零星散处，难越世以还源。唯世宇相传，庶无忘宗背祖之患矣！

**吾族李氏，溯其派脉，皋陶仕唐虞之世为理官，以官赐姓。**越数传至理徵，以直谏君王纣被罪，逃难李树下，食李得生，遂改理为李，迄今不易然。

纣亡之后，圣主代兴，又数传至**吾祖（李晟），衣被九州，曾封忠武王，而受爵于后者，不可记数**。派演天潢，脉起后人，自南京建王府达儿巷开基，以至**三迁江西吉安，又迁湖南新宁**。

到本朝大清**奉旨来蜀**，其支脉各处，无非同一渊源之所流长也。

余生也晚，庠于雍正辛亥岁，又叨列宫庠（太学生），次年及赴壬子（1732）科闱（考场）及见取中者，必录其先祖之官诰，受封于朱卷篇首，使前后有光，不禁喟然兴叹：**今吾辈开基于蜀，倘有光宗耀祖奋飞者，一问其始祖字号官衔，不几茫然无措乎？**

幸而于新都县得遇二房（俊公房）纯侄，幼习儒业，素存大志，遂于馆中谈修谱籍，遍寻湖南三大房下担之族簿，细考对实，不惮辛劳书记，屡世之受封，福明老祖携子之八，处择三溪而居，将三大房已定之秩序（班辈）排列，逐一载于篇端（篇首），使班辈不紊，昭然可考，尊卑无差，转省令梓（印商）刊刻成书，亲送家喻户晓，俾吾族之世系，世守相继，昭如日星，咸知祖德之绵远，本源无二举。

**凡非吾族者，不得混于其中，是吾族者，情关休戚**，虽天涯海角，不啻同堂，根深叶茂，源远流长，瓜瓞绵绵，根由一体，直与天地同其攸久矣！

今将太祖发源，受传世载录，谨志自皋陶理徵，又历传至**一世李嵩**，乃忠武王之曾祖，受岷州刺史，名显西土。**二世思恭**，乃忠武王之祖，受洮州刺史。**三世李钦**，乃忠武王之父，封金吾卫大将军，右副太子太保。**四世李晟**字良器，唐封西平忠武王，生子十五，悉偕受爵，正妃赠郑国夫人。**吾祖宪公**字章武，系忠武王第十子，杜夫人所生，四次受封江西观察使，享寿67岁，勅葬袁州府宜春县化全乡，地名红花村，石人狮象，万古佳城。

**六世传游公**，游公传友蓝，友蓝传文徵，文徵传福明，福明配覃氏，携三子邀同族弟18人徙居楚南（新宁），**长汝伽，字寿伯，下担小溪**；**次汝俊，下担香溪**，至**三房李晚子，下担油溪**，载册武冈，福明祖葬新宁万螺寨，乘龙武冈90里而结穴，墓志现存然。

始祖之称号不能尽书其名，而可考之真脉著于篇端，复将三房开基之字辈逐一载明，使家业有序，其散处各房，未及尽刊，有心者循此谱继续于后，各赞其全，而为万古之源流，则幸甚矣。

* **大房从汝伽起**：汝梦仕惟思才伏，万大从国之，天生一上果，春前玉质扬。**良材成利用，永世有奇光**。
    
* 二房从汝俊起：汝仁仕子思才添，宗祖崇国尚，生德永宏遐，祚荣昌于万，斯隆绳其先，武昭兹嗣功。
    
* 三房从晚子起：汝孝义必添祖宗，尚大仁学应，遇时加富贵，万载永兴崇，金惟恫韬略，君铭成忆梁。
    

**伽房资阳雁江庠生李鹏(天尚)字程万敬撰**

合邑银山贞固业儒李纯字乾元同校

## 道光六年四川大统谱

### 序文（一）

嘉树葱茏，必储其地，清流浩瀚，必裕其源。人之世继繁衍，讵谩无自来乎。以故家有谱，尤国之有史，所关非浅鲜也。……

我祖李侗，自元宋托迹豫章（江西）南昌府丰城县湖芒圳上，其故家也。因仕宦粤西全州之垣口，爰附籍而卜居焉。生三子，长文标，次文榜，三文机。其榜、机或居故土，或徙他方，要皆光前裕后，而绵世泽无疆矣。

我祖标公则入楚宝庆，居新宁之盆溪（今新宁崀山镇），生子名发琳，生二子，长再雄，次再辉。雄生彦贵，创业于肖家塆牌年之八甲，辉生彦隆、彦兴，创业于南塘牌年之二甲。

至于达仲、才会、福明、庚一郎赵氏三娘所生寿伯、李俊、晚子亦入楚新宁，居塘富者多，是则螽斯衍庆，瓜瓞绵延，由元历明，以及清朝，泽躬尔雅，具流蕴藉之光，立身胶庠，足膺栋梁之选，后先济美，家修而廷献者，未易枚举。

诗曰：“济济多士”可为吾家之咏矣。康熙丙子岁（1696）奉皇恩特诏，填实四川，于是愿守故土者，仍享富贵福泽之乐，欲迁异域者，不惜风尘跋涉之劳（此四句套用雍正11年李鹏谱序，说明此届谱亦是雍正谱的续修），创宏基，卜胜地，安居粒食，采芹如拾芥者，亦复何尽猗欤休哉？

我宗流衍繁盛，科甲蝉联，宇内可多得耶！即然湘川睽违，支分派别，而尊祖崇本，饬纪敦伦，当期其画一矣！

追忆三楚梓里，练达老成者不少，豪迈亦多，既建宗祠，以慰先灵，复修族谱，以昌祚胤，明德维馨，致足乐也。冀愉攸叙何他歉焉。而居西蜀者，虽发祥有辉映无穷，不思建祠修谱，又何以妥先灵而裕后嗣者乎？故曩昔时，合兴之于族谱则续修之，惜今世远年湮，人烟散处，不无残废之患。

族长近年来清明集齐商议曰：“欲锡尔类，须建宗祠，欲振家声，须修族谱，吾侪一脉之攸系，当力图之勿忽。”族等佥曰：“唯唯！无违厥命。”但祠难骤建，犹可俟储异时，谱宜急修，何可视为细故？盖叙前代之宗支，订后人之字派，伦纪罔斁，尊卑攸分，皆于谱实嘉赖焉。

当今圣天子重熙累，洽群侯，各称乃职。仁渐义摩，共相安于至治，风清俗美。悉相游于太和。笃庆睦族之思，有不油然而自起哉？况既有前谱可循，重修亦易。序尊序卑，固未参以己见；列前列后，亦只运以精心，由是大宗小宗，灿如眉列；远族近族，朗若珠联。虽世殊事异，棋布星罗，谁敢陨越于下以贻先祖羞者。

至于创建宗祠 ，外表巍然之美，内萃昭穆之灵，设龛立木，俾合族人等，春礿夏禘，用修祀之孔明；秋尝冬蒸，聿昭孝敦之不忒。尤当共勷厥任，适观厥成，庶几贤哲挺生，著功名于王国；簪缨续世，膺紫诏于彤庭。纵不能复先朝之盛，亦不至相去悬远也。

兹承族长命，援笔直书，不敢自谓名家巨族，而刻板成集，实堪共信，缕析条分，后人览者，知一本发为万殊，万殊不外一本，自必迪维，前先勿替，引之是幸。

**志年敬撰**

### 序文（二）

不刊不磨，前当有仁人之规范；无偏无党，后始有孝子之典型。若然，前有所开，后有所继，古今皆然，凡为人者，亦何独不然。

今韶之倡首续谱也，岂无所为而为耶？因沧海迭更，人事变迁而然耳，遐想我李氏之门，从前迄后诸族俊，既已言之凿凿矣！而韶又何必人云亦云哉。第念韶，幼读诗书，虽不能大展才猷于当世，长列成均（进士），亦常见笑于吾族之高明。不过日待庭除，奉养堂上父母，日在书馆训教自家儿孙。悠悠忽，几不知鬓之将霜矣。韶也年当晚景，将欲惶惶以何之哉。

诗有云：日同村叟叙，时共小孩嬉；别圃闲垂钓，幽辟静奕棋；盘桓终此昼，兴尽赋归思；饮罢茶烟后，挑灯欲诵诗；翻身去启箧，不断谱藏笥；信手随拿案，开函细览之。

噫嘻，己矣！第见前辈名号，痛字迹笔画，多已虫蚀而难堪。更加后代子孙，棋布星罗，亦又莫可胜纪。倘斯时不续，则老谱欲绝而无存，而后辈弊端，亦几无焉不堪问，何言之？非特（不但）雷名类字，班辈舛错，不能知其次序也。

即一本九族，远近亲疏，抑且几视河海之汪洋之渺矣！莫测渊源于何自？览嘉树之纷披茫乎，不解发叶于何枝。嗟乎！此虽害之未甚也，而独所可虑者。

人物散处，歌瓜瓞之绵绵，延于异境，后裔繁盛，庆螽斯之蛰蛰，衍于殊方，久之，将见言语易殊，班辈易异，则一家也，不俨然而非一家也夫？则此中之颠倒错乱，以至失真讹谬者，其流弊亦何所底止哉！嗟夫！此谱之当续，所宜亟亟矣！

韶也，敢不于圣天子临驭有道之秋而续谱乎！以故当清明佳节之辰，而少长咸集，韶以续谱一事，谋诸合族之老幼，同房之绅衿曰：“斯时幸有老谱之一线，续之犹易易耳，请众思之，续诸否乎？”众曰：“善哉，续谱之言，诚有当也。”

而独莫可奈何者，工程浩大，而要非一人之力所能为也。爰是诸老绅衿命韶倡首。韶切思之，人多浩繁，马瘦无力休负重；后裔云盛，河狭水浅莫行舟，故再三推辞。无奈辞之不胜，而唯唯从命，是以冒雨披风，不辞鞅掌跋涉之劳。

几经岁月，不惮循约叠会之苦。于斯谱之续，庶几聿观厥成矣。不将见向之叹其一本而万殊者，今幸万殊而悉归于一本耶。虽然，斯谱之成也，非成于韶之一人焉。要皆成于日夜奔走之尚鳌，朝夕书撰之志年，与其合族为首之勷劻者矣。

所以韶也，才惭袜线，志不能携两袖清风，胸悬一轮明月，不过带月连云，援笔直书，以是千秋百代世世子孙于无疆云尔。

**贡生：志韶字亨薰沐手撰书**

道光6年丙戌仲夏上浣吉旦

## 入川八世（旧）

| 始高曾祖 | 妣（名，不明） | 考（李） |
| --- | --- | --- |
| 一 | 杨氏 | 明琏 |
| 二 | 彭氏 | 生武 |
| 三 | 周氏、伍氏 | 一鹏 |
| 四 | 林氏、伍氏 | 上鳌 |
| 五 | 黄氏、刘氏、周氏 | 果金 |
| 六 | 孙氏 | 春盛 |
| 七 | 杨氏 | 前超 |
| 八 | 杨氏 | 玉轩 |

## 新世代

……